# Auteursrecht RVO

Tenzij anders vermeld is op de inhoud van deze website de Creative Commons zero verklaring (CC0) van toepassing. Dit houdt in dat iedere vorm van hergebruik van de inhoud van deze site is toegestaan, tenzij bij of in een bepaald onderdeel (bijvoorbeeld een logo of een foto) staat aangegeven dat op dat onderdeel een auteursrechtelijke uitzondering van toepassing is.

## Logo en huisstijl

Als agentschap van het ministerie van Economische Zaken en Klimaat maakt de Rijksdienst voor Ondernemend Nederland (RVO) onderdeel uit van de Rijksoverheid. RVO past daarom de rijkshuisstijl toe als huisstijl.

Er gelden auteursrechten op het logo en de huisstijl. De Rijksoverheid heeft het beeldmerk als hoogheidsteken gedeponeerd.
Daardoor kan zij actie ondernemen tegen een (vermoedelijke) inbreuk op deze rechten.
Het gaat dan om het gebruik en de toepassing van het ontwerp van het logo en de huisstijl.
Waaronder ook de lettertypes RijksoverheidSerif en RijksoverheidSans.  
Dit verbod geldt niet voor partijen die een opdracht uitvoeren voor de Rijksoverheid en daarvoor gebruik mogen maken van de huisstijl en het
logo.
Maar in alle andere gevallen is ieder gebruik verboden. In welke vorm of manier dan ook (zoals elektronisch, mechanisch, door fotokopieën of opnamen).

## Lettertype

Lettertypes die worden gebruikt voor de huisstijl zijn niet allemaal gratis en open source. Let op dat bij gebruik van die bijgeleverde lettertypes je een (betaalde) licentie regelt. Pas anders de configuratie aan om minder of andere lettertypes te gebruiken.

## Toestemming

Wanneer je het logo of de huisstijl wilt gebruiken kun je voor toestemming contact opnemen met de huisstijl coördinator van RVO via [rijksbredehuisstijl@rvo.nl](mailto:rijksbredehuisstijl@rvo.nl).
