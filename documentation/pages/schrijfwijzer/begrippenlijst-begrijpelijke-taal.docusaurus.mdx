---
title: Begrippenlijst begrijpelijke taal
hide_title: true
slug: begrippenlijst-begrijpelijke-taal
sidebar_position: 7
---

import { Heading, Link } from "../../../components";

<Heading>Begrippenlijst begrijpelijke taal</Heading>

Met de voorbeeldzinnen in deze begrippenlijst helpen we je op weg om moeilijke taal begrijpelijk te maken. Deze begrijpelijke alternatieven zijn afgestemd met juristen binnen RVO.

Om alle kolommen van de onderstaande tabel direct in beeld te hebben, bekijk je deze begrippenlijst het beste in Firefox.

**Tips**

1. Let op de context waarin jij het begrip gebruikt. In deze begrippenlijst vind je per begrip een voorbeeldzin, zodat je ziet in welke context het begrijpelijke alternatief bedoeld is. Twijfel je? Overleg met je eindredacteur en/of vraag een vakinhoudelijke collega.

2. Maak je hele zin begrijpelijk. In deze begrippenlijst hebben we de voorbeeldzin in z’n geheel begrijpelijk gemaakt. Bijvoorbeeld: start je zin zoveel mogelijk in de volgorde onderwerp – werkwoord. Benoem duidelijk wie iets doet of moet doen (actief taalgebruik, vermijd extra werkwoorden als 'worden', 'kunnen', 'zullen'). Knip lange zinnen op in meerdere korte zinnen. Kun je de zin simpeler of duidelijker formuleren? Doe dat dan ook. Soms kun je een zin formuleren waarin je het moeilijk woord ook helemaal kunt weglaten.

3. We breiden deze lijst steeds verder uit. Staat je begrip er (nog) niet bij? Kijk ook eens op <Link href="https://www.rechtspraak.nl/juridische-begrippen" showIcon="after" icon="externe-link">rechtspraak.nl/juridische-begrippen</Link>. Of tip je eindredacteur voor opname op deze lijst. Of tip je eindredacteur voor opname op deze lijst.

4. Maak ook een begrippenlijst binnen je eigen thema (Agrarisch, Duurzaam, Innovatie, Internationaal) voor thema-inhoudelijke begrippen en overleg hierover met je eindredacteur.

Begrippen met een sterretje (\*) noem je wel, maar leg je daarna uit.

| **Begrip**                    | **Voorbeeldzin met context**                                                                                                                                                                                                                                                      | **Begrijpelijk alternatief**                                                                                                                                                                                              |
| ----------------------------- | --------------------------------------------------------------------------------------------------------------------------------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------------------------------------------------------------------- |
| Aangelegenheid                | Het realiseren van windparken op zee is een **kostbare aangelegenheid**.                                                                                                                                                                                                          | Het bouwen van windparken op zee **kost veel geld**.                                                                                                                                                                      |
|                               | Jongeren doen graag zaken tijdens een lunch, terwijl het diner voor hen een **sociale aangelegenheid** is.                                                                                                                                                                        | Jongeren doen graag zaken tijdens een lunch. Het diner is voor hen meer een **sociaal moment**.                                                                                                                           |
| Aankoop                       | U heeft een schriftelijke koopovereenkomst nodig van de **aankoop** van de nieuwe elektrische personenauto.                                                                                                                                                                       | U heeft een overeenkomst nodig (op papier of digitaal) van de **koop** van uw nieuwe elektrische personenauto.                                                                                                            |
| Aanmerking                    | U komt mogelijk in **aanmerking** voor een subsidie.                                                                                                                                                                                                                              | U **kunt** misschien subsidie **krijgen**.                                                                                                                                                                                |
| Aannemelijk                   | U heeft niet **aannemelijk** gemaakt dat de eerdere opgave niet juist is.                                                                                                                                                                                                         | U heeft niet genoeg **duidelijk gemaakt** dat de eerdere opgave niet juist is.                                                                                                                                            |
| Aantonen                      | U **toont aan** dat u genoeg vermogen heeft.                                                                                                                                                                                                                                      | U **bewijst / laat zien** dat u genoeg vermogen heeft.                                                                                                                                                                    |
| Achten                        | Ik **acht** het aannemelijk dat u in overtreding bent geweest.                                                                                                                                                                                                                    | Ik **vind** het aannemelijk dat u de regels heeft overtreden.                                                                                                                                                             |
| Afzonderlijk                  | De overtredingen van deze verboden zijn ieder voor zich **afzonderlijke** overtredingen.                                                                                                                                                                                          | Dit zijn **verschillende** overtredingen.                                                                                                                                                                                 |
| Baten                         | De **baten** zijn nog onzeker.                                                                                                                                                                                                                                                    | Het is nog niet duidelijk wat het **oplevert**.                                                                                                                                                                           |
|                               | Maak een overzicht van de kosten en **baten**.                                                                                                                                                                                                                                    | Maak een overzicht van de kosten en **baten**.                                                                                                                                                                            |
| Begaan                        | U heeft een overtreding **begaan**.                                                                                                                                                                                                                                               | U heeft de regels overtreden.                                                                                                                                                                                             |
| Belanghebbende                | Ook moet u de **direct-belanghebbenden** betrekken bij de voorgestelde oplossingen.                                                                                                                                                                                               | U moet in gesprek gaan over de oplossingen met **iedereen die hier een direct belang bij heeft**.                                                                                                                         |
| Beschikbaar                   | Het budget dat nog **beschikbaar** is, is € \[x\].                                                                                                                                                                                                                                | Er is nog € \[x\] **over** van het budget.                                                                                                                                                                                |
| Beschikking                   | U ontvangt een **subsidiebeschikking**.                                                                                                                                                                                                                                           | U krijgt van ons een **beslissing** over uw subsidie.                                                                                                                                                                     |
| Bestuursdwang\*               | Maakt u weer dezelfde overtreding? Dan mogen we uw dier gelijk in bewaring nemen. Dat kan alleen als u al een **last onder bestuursdwang** heeft gekregen of als uw dier in gevaar is.                                                                                            | Maakt u weer dezelfde overtreding? Dan mogen we uw dier gelijk meenemen naar een opvangadres. Dat kan alleen als u al **gevraagd was actie te ondernemen** (last onder bestuursdwang) of als uw dier in gevaar is.        |
| Bewijslast                    | De **bewijslast** terzake van de overtreding rust op de schouders van het bestuursorgaan dat een bestraffende sanctie wil opleggen.                                                                                                                                               | De instantie die u een boete wil geven, moet de overtreding **bewijzen**.                                                                                                                                                 |
| Bezwaar*                      | U kunt een **bezwaarschrift indienen**/**bezwaar aantekenen**/**bezwaar maken**.                                                                                                                                                                                                  | U kunt bezwaar maken tegen onze beslissing. Dit betekent dat u in een brief **aangeeft dat u het niet eens bent** met onze beslissing. U vraagt ons uw situatie opnieuw te bekijken.                                      |
| Conform                       | Dit is niet **conform** de voorwaarden.                                                                                                                                                                                                                                           | Dit is niet **volgens** de voorwaarden.                                                                                                                                                                                   |
| Consultatie\*                 | Wij organiseren hiervoor een **consultatie/marktconsultatie/internetconsultatie**.                                                                                                                                                                                                | Wij organiseren hiervoor een consultatie/marktconsultatie/internetconsultatie. Wij **vragen** dan **uw mening**.                                                                                                          |
| Correctie                     | Dan ontvangt u een **correctie** op uw subsidie.                                                                                                                                                                                                                                  | Dan **passen** wij uw subsidie **aan**.                                                                                                                                                                                   |
|                               | Wij stellen de subsidie bij op basis van het **correctiebedrag**.                                                                                                                                                                                                                 | Wij berekenen uw subsidie opnieuw met het correctiebedrag. **Hiermee passen wij uw subsidie aan. Zo zorgen we ervoor dat u niet te veel of te weinig subsidie ontvangt.**                                                 |
| Correspondentie               | Gebruik dit nummer bij **correspondentie** over uw aanvraag.                                                                                                                                                                                                                      | Gebruik dit nummer als u **contact met ons heeft** over uw aanvraag.                                                                                                                                                      |
|                               | U vindt onze **correspondentie** hierover terug op \[..\].                                                                                                                                                                                                                        | U vindt onze **berichten** hierover terug op \[..\].                                                                                                                                                                      |
| Dienen                        | U **dient** aan te tonen dat u aan de voorwaarden voldoet.                                                                                                                                                                                                                        | U **moet** ons laten zien dat u aan de voorwaarden voldoet. / U **laat ons zien** dat u aan de voorwaarden voldoet. / **Het is belangrijk dat** u ons laat zien dat u aan de voorwaarden voldoet.                         |
| Dwangsom\*                    | U krijgt een last onder **dwangsom**.                                                                                                                                                                                                                                             | U krijgt een last onder dwangsom. Dit betekent dat u **moet zorgen dat** \[..\]. Doet u dat niet? Dan betaalt u een **bedrag** (dwangsom) van € \[bedrag\]. Dit bedrag wordt maximaal € \[bedrag\].                       |
|                               |                                                                                                                                                                                                                                                                                   | Ik leg u een last onder dwangsom op: \[U moet...\] Doet u dit niet? Dan betaalt u € \[bedrag\] voor elke \[periode\] waarin \[…\] niet doet. Het maximale bedrag is € \[bedrag\].                                         |
| Enig ander                    | U kunt de subsidie wel gebruiken om **enig ander** organisatie in te schakelen voor uw project.                                                                                                                                                                                   | U kunt de subsidie wel gebruiken om **een andere** organisatie in te schakelen voor uw project.                                                                                                                           |
| Faillissement                 | Een ingetreden faillissement is geen afdoende reden voor het verlenen van de ontheffing voor de boekjaren voorafgaand aan het **faillissement**.                                                                                                                                  | Kunt u uw financiële verplichtingen **niet meer nakomen omdat de rechtbank u failliet heeft verklaard**? Dan moet u nog steeds uw gegevens van de jaren daarvoor aan ons geven.                                           |
|                               | U heeft een fysieke vestiging in Nederland en zit niet in **faillissement**.                                                                                                                                                                                                      | U heeft een fysieke vestiging in Nederland en **u bent niet failliet verklaard door de rechtbank**.                                                                                                                       |
|                               | Via KVK voeren wij een **faillissementscontrole** uit.                                                                                                                                                                                                                            | Via KVK controleren wij of u **niet failliet bent verklaard door de rechtbank**.                                                                                                                                          |
| Feitelijke naleving           | Er zijn controles uitgevoerd naar de **feitelijke naleving** van de voorwaarden.                                                                                                                                                                                                  | Wij hebben gekeken of u zich aan de voorwaarden **heeft gehouden**.                                                                                                                                                       |
| Geconsolideerde versie        | Op deze pagina vindt u de **geconsolideerde versie** van de regeling.                                                                                                                                                                                                             | Op deze pagina vindt u de **nieuwste versie** van de regeling (geconsolideerde versie).                                                                                                                                   |
| Gemachtigde\*                 | Ook een **gemachtigde** kan de subsidie voor u aanvragen.                                                                                                                                                                                                                         | Ook **iemand die officieel namens u** zaken mag regelen (gemachtigde), kan subsidie voor u aanvragen.                                                                                                                     |
| Golf                          | U kunt nu subsidie aanvragen in de eerste **golf**.                                                                                                                                                                                                                               | U kunt nu subsidie aanvragen in deze eerste **aanvraagronde/aanvraagperiode**.                                                                                                                                            |
|                               |                                                                                                                                                                                                                                                                                   | U kunt nu in de eerste **fase** aanvragen.                                                                                                                                                                                |
| Gronden                       | Wij hebben deze beslissing op de volgende **gronden** genomen                                                                                                                                                                                                                     | Wij hebben dit besloten om de volgende **redenen**: / Wij hebben dit besloten, **omdat** \[…\].                                                                                                                           |
| Op grond van                  | De beslissing is genomen **op grond van** het door u aangeleverde bewijs.                                                                                                                                                                                                         | Het bewijs dat u heeft aangeleverd **is de reden voor** mijn beslissing.                                                                                                                                                  |
|                               |                                                                                                                                                                                                                                                                                   | Ik heb deze beslissing genomen **op basis van** het bewijs dat u stuurde.                                                                                                                                                 |
| Herroepen                     | Als u de subsidie aanvraagt, mogen in de overeenkomst geen **onherroepelijke** aankoopverplichtingen staan.                                                                                                                                                                       | Als u subsidie aanvraagt, mogen er in de overeenkomst nog geen **definitieve aankopen** staan.                                                                                                                            |
|                               | Het betreffende besluit is op datum X **onherroepelijk** geworden.                                                                                                                                                                                                                | Het besluit is op datum X **definitief** geworden. U kunt niet meer met een bezwaarschrift aangeven dat u het hier niet mee eens bent.                                                                                    |
|                               | U stuurt de **onherroepelijke** vergunning mee.                                                                                                                                                                                                                                   | U stuurt de vergunning mee. Deze vergunning moet **definitief** zijn.                                                                                                                                                     |
| Herziening                    | Op [datum] heeft u een **verzoek om herziening** ingediend.                                                                                                                                                                                                                       | In uw brief van \[datum\] heeft u ons gevraagd om [..] **opnieuw** te **bekijken/beoordelen** (herziening).                                                                                                               |
|                               | Het is bij een **herziening** van uw omgevingsvergunning mogelijk dat het bevoegd gezag nieuwe of **herziene** eisen in de vergunning opneemt.                                                                                                                                    | Wordt uw omgevingsvergunning **opnieuw beoordeeld**? Het kan dan zijn dat er nieuwe of **aangepaste** eisen in uw vergunning komen te staan.                                                                              |
| Honoreren                     | Een verzoek om herziening wordt slechts **gehonoreerd** indien in het verzoek nieuw gebleken feiten of veranderde omstandigheden zijn vermeld.                                                                                                                                    | U heeft ons gevraagd om uw situatie opnieuw te bekijken (verzoek om herziening). Dit doen we alleen als u nieuwe feiten en omstandigheden noemt in uw verzoek.                                                            |
| Indienen                      | Aan het einde van elk jaar **dient** u een voortgangsrapportage **in**.                                                                                                                                                                                                           | Aan het einde van elk jaar **stuurt** u ons een voortgangsrapportage.                                                                                                                                                     |
|                               | Op deze pagina kunt u een subsidieaanvraag **indienen**.                                                                                                                                                                                                                          | Op deze pagina **vraagt** u **subsidie aan**.                                                                                                                                                                             |
|                               | De uiterste **indieningsdatum** is \[datum X\].                                                                                                                                                                                                                                   | U kunt tot en met \[datum\] opsturen/aanvragen.                                                                                                                                                                           |
|                               | **Dien** dan bij ons een verzoek **in**.                                                                                                                                                                                                                                          | **Stuur** ons dan uw \[verzoek\].                                                                                                                                                                                         |
| Innen                         | Het CJIB **int** de boete.                                                                                                                                                                                                                                                        | U **krijgt een betaalverzoek** van het Centraal Justitieel Incassobureau (CJIB). Betaalt u de boete niet? Dan kan het CJIB verdere stappen nemen.                                                                         |
| Instandhouding                | U heeft te maken met **instandhouding**. U houdt de investering minimaal 5 jaar in stand.                                                                                                                                                                                         | U houdt de investering minimaal 5 jaar **in stand**. Dit betekent dat u 5 jaar \[geen grote wijzigingen mag doen/of andere voorwaarde\].                                                                                  |
| Integraal                     | Of u voert een **integraal** verduurzamingsproject (4 of meer maatregelen) uit.                                                                                                                                                                                                   | Of u voert een **volledig** project uit met 4 of meer maatregelen.                                                                                                                                                        |
| Intermediair\*                | Ook een **intermediair** kan aanvragen.                                                                                                                                                                                                                                           | Ook een **tussenpersoon** (intermediair) kan aanvragen.                                                                                                                                                                   |
| Interventies                  | U kunt verschillende **interventies** toepassen.                                                                                                                                                                                                                                  | U kunt verschillende **acties** doen om \[...\].                                                                                                                                                                          |
| Inwerkingtreding              | Aanleiding voor de wijzigingsregeling is de **inwerkingtreding** van \[naam verordening\].                                                                                                                                                                                        | De regeling is aangepast, omdat de \[naam verordening\] op \[datum\] **is ingegaan**.                                                                                                                                     |
| Inwilligen                    | Het verzoek werd **ingewilligd**.                                                                                                                                                                                                                                                 | Wij **keurden** het verzoek **goed**.                                                                                                                                                                                     |
| Lasten                        | De **lasten** zijn enorm gestegen.                                                                                                                                                                                                                                                | De **uitgaven** zijn enorm gestegen. / We hebben veel meer **kosten**. / Het \[...\] kost meer.                                                                                                                           |
| Marktconform                  | Dit moet tegen een **marktconforme** prijs gebeuren.                                                                                                                                                                                                                              | U vraagt hiervoor een **realistische** prijs die **past bij de markt**.                                                                                                                                                   |
| Matigen                       | Het ligt op uw weg om te wijzen op feiten en omstandigheden die aanleiding tot **matiging** van de opgelegde boete kunnen vormen.                                                                                                                                                 | Vindt u dat de boete **lager** moet zijn? Geef dit dan bij ons aan. En leg uit waarom u de boete te hoog vindt.                                                                                                           |
| Moeder- en dochteronderneming | De deelnemers mogen niet in een groep verbonden zijn, dus geen **moeder- en dochteronderneming**.                                                                                                                                                                                 | De deelnemers mogen niet in een groep verbonden zijn, dus geen **moeder- en dochterbedrijf zijn**.                                                                                                                        |
| Normering                     | Er is een nieuwe **normering** voor windmolens.                                                                                                                                                                                                                                   | Er zijn nieuwe **normen** voor windmolens.                                                                                                                                                                                |
|                               | Houd rekening met de **milieunormering**.                                                                                                                                                                                                                                         | Houd rekening met de **milieuregels**.                                                                                                                                                                                    |
| Onherroepelijk\*              | Deze vergunning is **onherroepelijk**.                                                                                                                                                                                                                                            | Deze vergunning is onherroepelijk. Dit betekent dat de vergunning **definitief** is.                                                                                                                                      |
| Onderbouwen                   | U moet uw verzoek om herziening **onderbouwen**.                                                                                                                                                                                                                                  | **Laat met argumenten en bewijzen zien** waarom wij uw situatie opnieuw moeten bekijken.                                                                                                                                  |
| Onderwerp van controle        | Ik wil u erop wijzen dat het mogelijk is op grond van de relevante wet- en regelgeving, dat dezelfde aspecten wederom het **onderwerp van controle** kunnen zijn.                                                                                                                 | Wij kunnen u in de toekomst opnieuw **controleren** op dezelfde onderdelen / punten.                                                                                                                                      |
| Onomstotelijk bewijs          | U heeft hiervoor **onomstotelijk bewijs**.                                                                                                                                                                                                                                        | U heeft hiervoor **overtuigend bewijs**.                                                                                                                                                                                  |
| Openbaarmaking                | Wij berichten u over een voorgenomen **openbaarmaking** van de documenten.                                                                                                                                                                                                        | Wij zijn van plan deze documenten **openbaar** te **maken**. Dit betekent dat iedereen deze kan bekijken.                                                                                                                 |
| Overtekend\*                  | Het budget is **overtekend**.                                                                                                                                                                                                                                                     | Het budget voor deze subsidie is overtekend. Dit betekent dat er **meer aanvragen** zijn **dan er geld beschikbaar is**.                                                                                                  |
| Per omgaande                  | U meldt dit dan **per omgaande/per ommegaande**.                                                                                                                                                                                                                                  | Meld dit dan **direct**.                                                                                                                                                                                                  |
| Preciseringsverzoek           | We sturen u een **preciseringsverzoek**.                                                                                                                                                                                                                                          | We **vragen** u om **meer duidelijkheid** te geven over bepaalde punten.                                                                                                                                                  |
| Publiceren                    | De regeling is **gepubliceerd** in de Staatscourant.                                                                                                                                                                                                                              | De regeling is gepubliceerd in de Staatscourant. Dit betekent dat de regeling **officieel bekendgemaakt** is.                                                                                                             |
| Rappel                        | Dit is een **rappel**.                                                                                                                                                                                                                                                            | Dit is een **herinnering**.                                                                                                                                                                                               |
| Rapporteren                   | U **rapporteert** over de duurzaamheidseisen.                                                                                                                                                                                                                                     | U **geeft schriftelijk aan** hoe u aan de duurzaamheidseisen voldoet.                                                                                                                                                     |
|                               | U dient een voortgangs**rapportage** bij ons in.                                                                                                                                                                                                                                  | U stuurt ons een **rapport** over uw voortgang.                                                                                                                                                                           |
| Reduceren                     | U krijgt subsidie om de impact op het milieu te **reduceren**.                                                                                                                                                                                                                    | U krijgt subsidie om het effect op het milieu te **verminderen**.                                                                                                                                                         |
|                               | Uw project moet leiden tot een CO2-emissie**reductie** van 25%.                                                                                                                                                                                                                   | Met uw project zorgt u voor een **vermindering** van de CO2-uitstoot met 25%. / Met uw project zorgt u voor 25% **minder** CO2-uitstoot.                                                                                  |
| Rekening houdend met          | **Rekening houdend met** de inkomstenbelasting die u betaalt over deze subsidie.                                                                                                                                                                                                  | **Houd rekening met** de inkomstenbelasting die u betaalt over de subsidie. / **Let op** de inkomstenbelasting die u betaalt over de subsidie.                                                                            |
|                               | Het vaststellen van de geluidemissie van een turbine gebeurt door het bepalen van de emissieterm, rekening houdend met de bedrijfsduur van de turbine.                                                                                                                            | Bij het vaststellen van de geluidemissie van een turbine, houden we rekening met de bedrijfsduur van de turbine. Dit betekent dat we ...                                                                                  |
| Routekaart\*                  | Het ministerie presenteerde deze week een nieuwe **routekaart** voor energieopslag.                                                                                                                                                                                               | Het ministerie kwam deze week met een nieuwe **vooruitblik** (routekaart) voor energieopslag. Hierin staat een **beschrijving van de plannen voor** energieopslag in **de komende tijd**.                                 |
| Schorsen                      | De vergunning is **geschorst**.                                                                                                                                                                                                                                                   | De vergunning is **tijdelijk stopgezet**.                                                                                                                                                                                 |
| Steun                         | U heeft een aanvraag gedaan om toekenning van **steun**.                                                                                                                                                                                                                          | U heeft een aanvraag gedaan voor een **\[subsidie/financiering/andere vorm van steun\]**.                                                                                                                                 |
|                               | Voor bedrijven in de visserij is het maximale bedrag aan **staatssteun** €345.000.                                                                                                                                                                                                | Voor bedrijven in de visserij is het maximale **bedrag** dat u **van de overheid** kunt krijgen € 345.000.                                                                                                                |
|                               | Bij overschrijding kan het **steunbedrag aan subsidie** worden teruggevorderd.                                                                                                                                                                                                    | Als u meer subsidie ontvangt dan mag, kan het zijn dat u een deel van het **subsidiebedrag** terug moet betalen.                                                                                                          |
| Subsidiabel                   | Dit zijn de **subsidiabele** kosten.                                                                                                                                                                                                                                              | Dit zijn de kosten **waarvoor u subsidie krijgt/kunt krijgen/die onder de subsidie vallen**.                                                                                                                              |
| Surseance                     | U heeft bij de rechtbank een verzoek gedaan voor **surseance van betaling**.                                                                                                                                                                                                      | U heeft de rechtbank gevraagd om **uitstel van betaling**.                                                                                                                                                                |
| Terugvorderen                 | Wij kunnen subsidie **terugvorderen**.                                                                                                                                                                                                                                            | Wij kunnen subsidie terugvorderen. Dit betekent dat u (een deel van) de subsidie moet **terugbetalen**.                                                                                                                   |
| Terugwerkende kracht          | De wet gaat met **terugwerkende kracht** in.                                                                                                                                                                                                                                      | De wet gaat met terugwerkende kracht in vanaf \[datum\]. Dit betekent dat de wet ook **geldt voor \[gebeurtenissen\] in de periode \[datum\] tot en met \[datum\]**.                                                      |
| Tijdig                        | U moet uw investering **tijdig** melden.                                                                                                                                                                                                                                          | Meld uw investering **op tijd** bij ons: voor \[datum\].                                                                                                                                                                  |
| Toekennen                     | We hebben uw subsidieaanvraag beoordeeld. We **kennen** u subsidie **toe**.                                                                                                                                                                                                       | We hebben uw subsidieaanvraag beoordeeld. U **krijgt** \[€ bedrag\] **subsidie**.                                                                                                                                         |
| Tranche                       | U kunt nu subsidie aanvragen in de eerste **tranche**.                                                                                                                                                                                                                            | U kunt nu subsidie aanvragen in de eerste **aanvraagronde**.                                                                                                                                                              |
| Transitie                     | Dit helpt bij de **transitie** van \[..\] naar \[..\].                                                                                                                                                                                                                            | Dit helpt bij de **overgang** van \[...\] naar \[...\].                                                                                                                                                                   |
| Uitgeput                      | Het budget is **uitgeput**.                                                                                                                                                                                                                                                       | Het geld voor deze subsidie is **op**.                                                                                                                                                                                    |
| Uitzonderingsgronden          | In de Wet open overheid (Woo) staat dat informatie die bij de overheid aanwezig is meestal openbaar moet worden gemaakt. Alleen als er een **uitzonderingsgrond** van toepassing is, wordt informatie niet openbaar gemaakt.                                                      | In de Wet open overheid (Woo) staat dat de overheid haar informatie meestal openbaar moet maken. Dit geldt ook voor RVO. Alleen als er **uitzonderingen** zijn die in de wet staan, maken we de informatie niet openbaar. |
|                               | Kantoorgebouwen die niet langer dan 2 jaar worden gebruikt, hoeven niet te voldoen aan energielabel C voor kantoren. Deze **uitzonderingsgrond** is niet van toepassing bij de verduurzamingstransformatie naar een beter energielabel waarbij de kantoorfunctie behouden blijft. | Energielabel C geldt niet voor kantoren die niet langer dan 2 jaar worden gebruikt. Deze **uitzondering** geldt niet als u het gebouw gaat verbouwen voor een beter energielabel en u de kantoorfunctie behoudt.          |
| Verbeuren\*                   | De dwangsom wordt **verbeurd**.                                                                                                                                                                                                                                                   | Dan verbeurt u de dwangsom. Dit betekent dat u de dwangsom **moet betalen**.                                                                                                                                              |
| Verklaring                    | Ik wijs u erop dat u niet verplicht bent **verklaringen** over de overtredingen af te leggen.                                                                                                                                                                                     | U bent niet verplicht om **te antwoorden en uit te leggen** waarom u de overtreding heeft gemaakt.                                                                                                                        |
| Verruiming                    | Het begrip ‘dochteronderneming’ is **verruimd**.                                                                                                                                                                                                                                  | Het begrip dochteronderneming is **uitgebreid**. Dit betekent nu ook…                                                                                                                                                     |
| Verstrekken                   | De subsidie is **verstrekt**.                                                                                                                                                                                                                                                     | U heeft € \[bedrag\] **subsidie gekregen**.                                                                                                                                                                               |
| Verstrijken                   | Na het **verstrijken** van de termijn is de vergunning niet meer geldig.                                                                                                                                                                                                          | **Na** deze termijn/na \[datum\] is deze vergunning niet meer geldig.                                                                                                                                                     |
| Verzoeken                     | Ik **verzoek** u hiervan melding te maken.                                                                                                                                                                                                                                        | Wij **vragen** u dit aan ons te melden.                                                                                                                                                                                   |
| Voloen aan                    | U heeft subsidie gekregen. U moet **voldoen aan** de voorwaarden van deze subsidie.                                                                                                                                                                                               | U heeft subsidie gekregen. U **houdt** zich **aan** de voorwaarden van deze subsidie.                                                                                                                                     |
| Voorgaande houdt in           | We keuren uw subsidieaanvraag goed. **Voorgaande houdt in** dat u subsidie krijgt.                                                                                                                                                                                                | Wij keuren uw subsidieaanvraag goed. **Dit betekent** dat u subsidie krijgt.                                                                                                                                              |
| Voorhanden                    | Ik behandel uw aanvraag verder op basis van de mij **voorhanden** zijnde gegevens.                                                                                                                                                                                                | Ik behandel uw aanvraag verder met de gegevens die ik **heb**.                                                                                                                                                            |
| Voornemen                     | Ik heb het **voornemen** u voor deze overtreding een boete op te leggen van \[bedrag\].                                                                                                                                                                                           | Ik **ben van plan om** u een boete te geven van € \[bedrag\].                                                                                                                                                             |
| Wet- en regelgeving           | Dit is op basis van de nu geldende **wet- en regelgeving**.                                                                                                                                                                                                                       | Dit is op basis van de **wetten en regels** die nu gelden.                                                                                                                                                                |
| Wijzigingsregeling            | De **wijzigingsregeling** is gepubliceerd.                                                                                                                                                                                                                                        | De **regeling** is aangepast. Deze wijzigingsregeling staat in ... \[link\]                                                                                                                                               |
| Zienswijze                    | Bent u het niet eens met de beslissing die we van plan zijn te nemen? U kunt een **zienswijze** indienen.                                                                                                                                                                         | Bent u het niet eens met de beslissing die we van plan zijn te nemen? Hier kunt u uw **mening** over geven. Dit heet een zienswijze.                                                                                      |
