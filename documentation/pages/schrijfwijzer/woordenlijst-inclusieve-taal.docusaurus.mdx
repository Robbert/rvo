---
title: Woordenlijst inclusieve taal
hide_title: true
slug: woordenlijst-inclusieve-taal
sidebar_position: 9
---

import { Heading } from "../../../components";

<Heading>Woordenlijst inclusieve taal</Heading>

Op deze pagina vind je handvatten voor inclusieve taal.

**Zwart en wit**

'Zwart is geen neutrale term, net als 'wit'. Gebruik zwart daarom niet als aanduiding van een criminele activiteit of negatieve gebeurtenis. En vermijd 'wit' als positief.

> - 'Illegaal werken' in plaats van 'zwartwerken'

**Genderinclusief taalgebruik**

Streef naar genderinclusief taalgebruik. Vermijd algemeen gebruik van mannelijke en/of vrouwelijke voornaamwoorden en hij/zij. Gebruik genderinclusieve oplossingen zoals:

> - 'Als ondernemer heeft u te maken met' in plaats van 'De ondernemer in zijn werksituatie'.
> - 'ondernemers die'

Gebruik waar mogelijk neutrale woorden in plaats van mannelijke of vrouwelijke vormen.

> - 'menskracht' in plaats van 'mankracht'
> - 'bemensing/bemensen in plaats van bemanning/bemannen
> - 'mensen, bezoekers, ondernemers, leden, personen, gasten, jongeren, studenten, etc. in plaats van mannen, vrouwen, dames, heren, jongens en meisjes

**Gendergelijkheid bij internationale RVO-projecten
RVO deelt internationale projecten in op: 'gender-blind', 'gender-sensitief' (of 'genderbewust') en 'gender-transformatief'.

**Mensen met een beperking**

Zet de persoon centraal. Gebruik geen zelfstandig naamwoord om iemand te omschrijven. Het gebruik van een zelfstandig naamwoord leidt tot meer stereotypering. Een persoon hééft een beperking, maar is niet die beperking. Gebruik daarom de beperking als bijvoeglijk naamwoord. Het gaat om zichtbare en verborgen beperkingen.

> - 'mensen met een visuele beperking' in plaats van 'blinden of slechtzienden'
> - 'mensen met een gehoorbeperking' in plaats van 'doven'
> - 'mensen met een lichamelijke beperking in plaats van 'gehandicapten'
> - '<NAAM> heeft autisme' in plaats van '<NAAM> is een autist'

Denk bijvoorbeeld ook aan:

> - 'tolk Nederlandse gebarentaal' in plaats van 'doventolk'
> - 'valkuilen' in plaats van 'blinde vlekken'
> - 'iemand die ... heeft meegemaakt' in plaats van 'slachtoffer van'

**Beroepen**

Gebruik genderoverkoepelende benamingen.

> - 'leerkracht' in plaats van 'leraar/lerares'
> - 'verpleegkundige' i.p.v. 'verpleger/verpleegster'
> - 'agrarisch ondernemer' i.p.v. 'boer/boerin'

**Opleiding**

Gebruik de termen 'praktisch' en 'theoretisch' in plaats van 'hoger' en 'lager' opgeleid. Of 'meer praktisch opgeleid' en 'meer theoretisch opgeleid'. Of benoem wat je precies bedoelt, zoals 'mbo-, hbo- en wo-opgeleiden'.

> - 'onderwijsrichtingen' in plaats van 'onderwijsniveaus'
> - 'mbo-studenten' in plaats van 'scholieren'

**Oorspronkelijke bevolking**

Gebruik neutrale termen in plaats van termen die de kolonisator die vanaf de kust het land in trekt, als uitgangspunt nemen.

> - 'oorspronkelijke bevolking/bewoners' in plaats van 'inheemse bevolking/bewoners'

**Delen van de wereld en bevolking**

Het 'Westen', 'Midden-Oosten' en 'Oosten' zijn zo genoemd vanuit het perspectief van Europa en Noord-Amerika. Gebruik liever de namen van het continent in plaats van de ligging. Spreek ook over specifieke continenten/landen in plaats van 'westers' en 'niet-westers'.

> - 'Europa, Noord-Amerika en Oceanië' in plaats van 'het Westen'
> - 'Zuidwest-Azië' in plaats van 'het Midden-Oosten'
> - 'Centraal Azië, Oost-Azië en Zuidoost-Azië' in plaats van 'het Oosten'

Schrijf niet over personen en bevolkingsgroepen in termen van natuurverschijnselen of natuurrampen. Dat roept een negatieve emotie op.

> - 'een groot aantal migranten' in plaats van 'een vloedgolf aan migranten'
> - 'een grote stroom vluchtelingen' in plaats van 'een tsunami aan vluchtelingen'

Vermijd 'rijke' en 'arme' landen. Een land is niet alleen maar 'arm'. Het kan in veel opzichten juist 'rijk' zijn. Gebruik 'economisch welvarende landen' of 'economisch kwetsbare landen'.

**Nationaliteit en dubbele nationaliteit**

Gebruik geen termen als 'allochtoon', 'bicultureel', 'nieuwkomer' of 'nieuwe Nederlander'. Een persoon is ongedocumenteerd (zonder verblijfsvergunning), of statushouder, een expat, of genaturaliseerd en dus Nederlander. Vermeld alleen de status van personen als dat relevant is.

**Specifieke namen**

Noem de specifieke gemeenschap of de naam van het volk.

> - 'Inuit/Joepik' in plaats van 'Eskimo's'
> - 'Sinti/Kalderari/Roma' in plaats van 'Zigeuners'

**Podium geven**

> - 'een podium geven/erkennen/erkenning geven' in plaats van 'een gezicht/stem geven'
