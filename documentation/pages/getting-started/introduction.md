<!-- @license CC0-1.0 -->

# Introductie

Dit Design System heeft als doel om de klant van RVO een consistente gebruikerservaring te geven.

Binnen RVO wordt gebruik gemaakt van verschillende applicaties (onder andere Drupal, e-loket, TriplEforms, UPNL). Deze applicaties hebben een afwijkende technische achterkant (back-end). De voorkant (front-end) moet voor de gebruiker consistent zijn. Zowel visueel als in de manier waarop de applicaties gebruikt worden.

In dit Design System zijn componenten opgenomen die door elke applicatie te gebruiken zijn.

## Wat is een Design System

Een Design System, oftewel een ontwerpsysteem, is een verzameling afspraken tussen ontwerpers en ontwikkelaars voor het maken van digitale producten, zoals websites en apps. Deze afspraken worden verwerkt tot componenten.

Deze componenten bevatten functionaliteit zoals een button of een select veld. Deze componenten kunnen gecombineerd worden tot een nieuw component zoals een formulier.

Een Design System ‘leeft’: dankzij nieuwe inzichten en feedback van gebruikers worden de afspraken en componenten continu verbeterd.

## Volwaardige en bruikbare componenten

De componenten binnen dit Design System zijn getoetst op:

- **Gebruiksvriendelijkheid**: Componenten zijn geoptimaliseerd zodat ze voldoen aan de resultaten van interne en externe usability onderzoeken
- **Toegankelijkheid**: Componenten zijn toegankelijk volgens de WCAG richtlijnen. Deze worden getoetst door de interne toegankelijkheidsexpert van RVO
- **Rijkshuisstijl**: Componenten worden gekeurd door de Rijkshuisstijl coördinatoren van RVO zodat ze voldoen aan de beschikbare richtlijnen van de Rijkshuisstijl
- **NL Design System**: Componenten worden ontwikkeld zodat ze aansluiten bij de richtlijnen van het NL Design System om de samenwerking tussen overheidsorganisaties te bevorderen

## NL Design System

Dit Design System is aangesloten bij het NL Design System en werkt daarom volgens de principes en richtlijnen van dit initiatief.

Dankzij het NL Design System kan de hele overheid in Nederland samenwerken aan een begrijpelijke, gebruiksvriendelijke én toegankelijke online dienstverlening. Een dienstverlening die logisch en samenhangend is, maar niet per se uniform, want binnen de afspraken blijft er ruimte voor de eigen identiteit van overheidsorganisaties.

## Contact

Heb je vragen, opmerkingen of feedback over dit Design System? Stuur een e-mail naar [designsystem@rvo.nl](mailto:designsystem@rvo.nl).
